Met. 14
(1) [Οὕ(τως)]   (1)
  Μούνιχος ὁ Δρύαντος ἐβασίλευσε Μολοσσῶν καὶ
ἐγένετο μάντις ἀγαθὸς καὶ ἀνὴρ δίκαιος. Ἔσχεν δὲ παῖδας
ἐκ Ληλάντης Ἄλκανδρον, ἀμείνονα μάντιν ἑαυτοῦ, καὶ
Μεγαλήτορα καὶ Φιλαῖον καὶ θυγατέρα Ὑπερίππην.   (5)
(2) Τούτους γενομένους πάντας ἀγαθοὺς καὶ δικαίους
ἐφίλησαν οἱ θεοί. Ἐπεὶ δὲ αὐτοὺς ἐπὶ τῶν ἀγρῶν νυκτὸς
ἐπελθόντες λῃσταὶ συνελάμβανον, οἱ δὲ ἐκ τῶν πύργων
ἔβαλλον (οὐ γὰρ ἦσαν αὐτοῖς ἰσόμαχοι), πῦρ ἐνέβαλον
οἱ κλῶπες εἰς τὰ οἰκία. Ζεὺς δ’ οὐ περιεῖδεν αὐτοὺς   (5)
ὁσιότητος ἕνεκα τελευτήσαντας οἰκτίστῳ θανάτῳ, μετέβαλε
δὲ πάντας εἰς ὄρνιθας. (3) Καὶ Ὑπερίππη μέν, ἐπεὶ
φυγοῦσα τὸ πῦρ εἰς ὕδωρ κατέδυ, γέγονεν αἴθυια· οἱ
δ’ ἄλλοι ἐκ τοῦ πυρὸς ἀνέπτησαν, Μούνιχος μὲν τριόρχης
γενόμενος, Ἄλκανδρος δὲ ὀρχίλος· Μεγαλήτωρ δὲ καὶ
Φιλαῖος, ὅτι τὸ πῦρ φεύγοντες διὰ τοῦ τοίχου παρὰ τὴν   (5)
γῆν ἔδυσαν, ἐγένοντο μικροὶ δύο ὄρνιθες· καὶ ἔστιν ὁ μὲν
αὐτῶν ἰχνεύμων, Φιλαῖος δ’ ὀνομάζεται κύων· ἡ δὲ
μήτηρ αὐτῶν ἐγένετο κνιπολόγος πιπώ. (4) Πρὸς ταύτην
ἀετῷ πόλεμός ἐστι καὶ ἐρῳδιῷ· κατάγνυσι γὰρ αὐτῶν
τὰ ᾠὰ κόπτουσα τὴν δρῦν διὰ τοὺς κνῖπας. Καὶ εἰσὶν οἱ
μὲν ἄλλοι σύννομοι ἐν ὕλῃ καὶ παρὰ κευθμῶνας, αἴθυια
δὲ ἐγένετο πρὸς λίμνας τε καὶ θάλασσαν.